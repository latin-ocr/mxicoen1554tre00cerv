86 DIALOGUS SECUNDUS.

ALFARUS.

Praestabit equis insidere, ut vehentes sine lassi-
tudine colloquamur: descensuri cum opus fuerit
aut templa aut regiam ingredi.

ZUAzUs.

Quando ita viS, Alfare‚ mulam ascendito‚ quae
te ex itinere defatigatum, sine sucussatione et pla-
cidissime vehet: nosque equis insiliemus; Zamora
tibiis contractis et ego extensis, nam ita sunt strati.

ALFARUS.

Cur non ambo eisdem ephipiis, fraenis, oreis et
antilenis constrati sunt?

ZUAZUS.

Quod ut non omnibus hominibus omnia conve-
niunt, ita non omnibus equis omnia congruunt or-
namenta: phaleras enim alias generosus et magnus
equus petit: alias mannus et gradarius,

ZAMORA.

Prodeamus tandem, alias de his loquuturi; Alfa-
rique claudamus latera, ut ex aequo ipsius colloquio
frui possimus,

ZUAzus.

Cui insistemus viae?

ZAMORA.

Tacubensi, quae et celebrior est, et recta nos in
foro perducet.

